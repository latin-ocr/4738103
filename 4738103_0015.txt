' 4

a Boettichero editum Davide Lennepio, viro et doctissimo
et officiosissimo, intercedente ad me transmissum est. Doleo,
quod, ut ex Ultraiectino ad Rhenum illi libri ad me trans-
mitterentur, impetrare quoque nequivi. Doederleini editio-
nem a Bosscha, egregio Amstelodamensis Athenaei magistro,
accepi: ea hic illic uti poteram ante has meas emendationes
formis describendas, Nullos commentarios philologicos, sive
singulis, sive tertiis quibusque mensis etc. eduntur, lego:
nam et eos cognoscendi tempus, et, qua mihi eos comparare
possim, pecunia deest. Cui rei adcribendum erit, si quis, qui
forte in eandem, in quam et ego, coniecturam inciderit,
a me non commemoratur. Nam a gloria falcem meam im-¹
mittendo in alienam messem comparanda quam qui maxime
alienus sum. ψ

Ea, quae hic libellus continet, opera levi augere poteram
v. c. addendo permultos locos, in quibus VV. DD. hoc
illudve vocabulum explicuerunt, aliorum scriptorum et grae·
corum et latinorum locos sive corruptos, sive intellectu dif-
ficiles inmiscendo emendatas et explicatas et quae sunt id
genus plura. At ostentandae illi, ut ita dicamp, versicolori
doctrinae permulta permixte e suae copiae cornu profun—
denti inimicissimus sum. Hinc Disseni, Hermanni, Jacobsi,
Kuehneri, Orelli, aliorum elegantem eorum, quae expli—
canda sunt, delectum magis admiror plurisque aestimo,
quam illas Obbariorum hisque similium ambages. Semper
amantissimus verbi illius ab Horatio prolati:

«Brevis esse laboro ‚»

tamen illud triste, quod sequitur
«Obscurus fio»

evitare studui. Quantam maximam operam nunquam non
dedi, ut in locis a corruptelarum sordibus iudicando pur-
gandis circumspecte ι agerem, semper, in quantum fieri
potuit, ea, quae libri MSS. offerunt, sequendo.

